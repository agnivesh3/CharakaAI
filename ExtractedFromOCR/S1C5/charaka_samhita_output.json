{
  "timestamp": "2024-07-08T12:38:55.438175",
  "book": {
    "title": "Charaka Samhita",
    "volume": 1,
    "section": 1,
    "chapter": 5,
    "chapter_name": "",
    "sanskrit_verses": [
      {
        "verse_number": 1,
        "sanskrit": "क पञ्चमोऽध्यायः अथातो मात्राशितीयमध्यायं व्याख्यास्यामः"
      },
      {
        "verse_number": 2,
        "sanskrit": "इति ह स्माह भगवानात्रेयः"
      },
      {
        "verse_number": 3,
        "sanskrit": "मात्राशी स्यात् । आहारमात्रा पुनरग्निबलापेक्षिणी"
      },
      {
        "verse_number": 4,
        "sanskrit": "यावद्ध्यशनमशितमनुपहत्य प्रकृतिं यथाकालं जरां गच्छति तावदस्य मात्राप्रमाणं वेदितव्यं भवति"
      },
      {
        "verse_number": 5,
        "sanskrit": "तत्र शालिषष्टिकमुद्गलावकपिञ्जलैणशशशर भशम्बरादीन्याहारद्रव्याणि प्रकृतिलघून्यपि मात्रापेक्षीणि भवन्ति । तथा पिष्ठेक्षुक्षीरविकृतितिलमाषानूपौदकपिशितादीन्याहारद्रव्याणि प्रकृतिगुरूण्यपि मात्रामेवापेक्षन्ते"
      },
      {
        "verse_number": 6,
        "sanskrit": "न चैवमुक्ते द्रव्ये गुरुलाघवमकारणं मन्येत लघूनि हि द्रव्याणि वाय्वग्निगुणबहुलानि भवन्ति पृथ्वीसोमगुणबहुलानीतराणि तस्मात् स्वगुणादपि लघून्यग्निसन्धुक्षणस्वभावान्यल्पदोषाणि चोच्यन्तेऽपि सौहित्योपयुक्तानि गुरूणि पुनर्नाग्निसन्धुक्षणस्वभा वान्यसामान्यात् अतश्चातिमात्रं दोषवन्ति सौहित्योपयुक्तान्यन्यत्र व्यायामाग्निबलात् सैषा भवत्यग्निबलापेक्षिणी मात्रा"
      },
      {
        "verse_number": 7,
        "sanskrit": "न च नापेक्षते द्रव्यं द्रव्यापेक्षया च त्रिभागसौहित्यमर्धसौहित्यं वा गुरूणामुपदिश्यते लघूनामपि च नातिसौहित्यम ग्नेर्युक्त्यर्थम्"
      },
      {
        "verse_number": 8,
        "sanskrit": "मात्रावद्ध्यशनमशितमनुपहत्य प्रकृतिं बलवर्णसुखायुषा योजयत्युपयोक्तारमवश्यमिति"
      },
      {
        "verse_number": 9,
        "sanskrit": "भवन्ति चात्र गुरु पिष्टमयं तस्मात्तण्डुलान् पृथुकानपि । न जातु भुक्तवान् खादेन्मात्रां खादेद् बुभुक्षितः"
      },
      {
        "verse_number": 10,
        "sanskrit": "वल्लूरं शुष्कशाकानि शालूकानि बिसानि च । नाभ्यसेद्गौरवान्मांसं कृशं नैवोपयोजयेत्"
      },
      {
        "verse_number": 11,
        "sanskrit": "कूर्चिमकांश्च किलाटांश्च शौकरं गव्यमाहिषे । मत्स्यान् दधि च माषांश्च यवकांश्च न शीलयेत्"
      },
      {
        "verse_number": 12,
        "sanskrit": "षष्टिकाञ्छालिमुद्रांश्च सैन्धवामलके यवान् । आन्तरीक्षं पयः सर्पिर्जाङ्गलं मधु चाभ्यसेत्"
      },
      {
        "verse_number": 13,
        "sanskrit": "तच्च नित्यं प्रयुञ्जीत स्वास्थ्यं येनानुवर्तते । अजातानां विकाराणामनुत्पत्तिकरं च यत्"
      },
      {
        "verse_number": 14,
        "sanskrit": "अत ऊर्ध्वं शरीरस्य कार्यमक्ष्यञ्जनादिकम् । स्वस्थवृत्तिमभिप्रेत्य गुणतः संप्रवक्ष्यते"
      },
      {
        "verse_number": 15,
        "sanskrit": "सौवीरमञ्जनं नित्यं हितमक्ष्णोः प्रयोजयेत् । पञ्चरात्रेऽष्टरात्रे वा स्त्रावणार्थे रसाञ्जनम्"
      },
      {
        "verse_number": 16,
        "sanskrit": "चक्षुस्तेजोमयं तस्य विशेषाच्छ्लेष्मतो भयम् । ततः श्लेष्महरं कर्म हितं दृष्टेः प्रसादनम्"
      },
      {
        "verse_number": 17,
        "sanskrit": "दिवा तन्न प्रयोक्तव्यं नेत्रयोस्तीक्ष्णमञ्जनम् । विरेकदुर्बला दृष्टिरादित्यं प्राप्य सीदति"
      },
      {
        "verse_number": 18,
        "sanskrit": "तस्मात् स्त्राव्यं निशायां तु ध्रुवमञ्जनमिष्यते । यथा हि कनकादीनां मलिनां विविधात्मनाम्"
      },
      {
        "verse_number": 19,
        "sanskrit": "धौतानां निर्मला शुद्धिस्तैलचेलकचादिभिः । एवं नेत्रेषु मर्त्यानामञ्जनाश्योतनादिभिः"
      },
      {
        "verse_number": 20,
        "sanskrit": "दृष्टिर्निराकुला भाति निर्मले नभसीन्दुवत् । हरेणुकां प्रियङ्गुं च पृथ्वीकां केशरं नखम्"
      },
      {
        "verse_number": 21,
        "sanskrit": "ह्रीवेरं चन्दनं पत्रं त्वगेलोशीरपद्मकम् । ध्यामकं मधुकं मांसी गुग्गुल्वगुरुशर्करम्"
      },
      {
        "verse_number": 22,
        "sanskrit": "न्यग्रोधोदुम्बराश्वत्थप्लक्षलोध्रत्वचः शुभाः । वन्यं सर्जरसं मुस्तं शैलेयं कमलोत्पले"
      },
      {
        "verse_number": 23,
        "sanskrit": "श्रीवेष्टकं शल्लकीं च शुकबर्हमथापि च । पिष्ट्वा लिम्पेच्छरेषीकां तां वर्तिं यवसन्निभाम्"
      },
      {
        "verse_number": 24,
        "sanskrit": "अङ्गुष्ठसंमितां कुर्यादष्टाङ्गुलसमां भिषक् । शुष्कां निगर्भां तां वर्तिं घूमनेत्रार्पितां नरः"
      },
      {
        "verse_number": 25,
        "sanskrit": "स्नेहाक्तामग्निसंप्लुष्टां पिबेत् प्रायोगिकीं सुखाम् । वसाघृतमधूच्छिष्टैर्युक्तियुक्तैर्वरौषधैः"
      },
      {
        "verse_number": 26,
        "sanskrit": "वर्तिं मधुरकैः कृत्वा स्नैहिकीं धूममाचरेत् । श्वेता ज्योतिष्मती चैव हरितालं मनःशिला"
      },
      {
        "verse_number": 27,
        "sanskrit": "गन्धाश्चागुरुपत्राद्या धूमं मूर्धविरेचने । गौरवं शिरसः शूलं पीनसार्धावभेदकौ"
      },
      {
        "verse_number": 28,
        "sanskrit": "कर्णाक्षिशूलं कासश्च हिक्काश्वासौ गलग्रहः । दन्तदौर्बल्यमात्रावः श्रोत्रघ्राणाक्षिदोषजः"
      },
      {
        "verse_number": 29,
        "sanskrit": "पूतिघ्रणास्यगन्धश्च दन्तशूलमरोचकः । हनुमन्याग्रहः कण्डूः क्रिमयः पाण्डुता मुखे"
      },
      {
        "verse_number": 30,
        "sanskrit": "श्लेष्मप्रसेको वैस्वर्यं गलशुण्ड्युपजिह्निका । खालित्यं पिञ्जरत्वं च केशानां पतनं तथा"
      },
      {
        "verse_number": 31,
        "sanskrit": "क्षवथुश्चातितन्द्रा च बुद्धेर्मोहोऽतिनिद्रता । धूमपानात् प्रशाम्यन्ति बलं भवति चाधिकम्"
      },
      {
        "verse_number": 32,
        "sanskrit": "शिरोरुहकपालानामिन्द्रियाणां स्वरस्य च । न च वातकफात्मानो बलिनोऽप्यूर्ध्वजत्रुजाः"
      },
      {
        "verse_number": 33,
        "sanskrit": "धूमवक्त्रकपानस्य व्याधयः स्युः शिरोगताः । प्रयोगपाने तस्याष्टौ कालाः संपरिकीर्तिताः"
      },
      {
        "verse_number": 34,
        "sanskrit": "वातश्लेष्मसमुत्क्लेशः कालेष्वेषु हि लक्ष्यते । स्नात्वा भुक्त्वा समुल्लिख्य क्षुत्वा दन्तान्निघृष्य च"
      },
      {
        "verse_number": 35,
        "sanskrit": "नावनाञ्जननिद्रान्ते चात्मवान् धूमपो भवेत् । तथा वातकफात्मानो न भवन्त्यूर्ध्वजत्रुजाः"
      },
      {
        "verse_number": 36,
        "sanskrit": "रोगास्तस्य तु पेयाः स्युरापानास्त्रिस्त्रयस्त्रयः । परं द्विकालपायी स्यादह्नः कालेषु बुद्धिमान्"
      },
      {
        "verse_number": 37,
        "sanskrit": "प्रयोगे स्नैहिके त्वेकं वैरेच्यं त्रिचतुः पिबेत् । हृत्कण्ठेन्द्रियसंशुद्धिर्लघुत्वं शिरसः शमः"
      },
      {
        "verse_number": 38,
        "sanskrit": "यथेरितानां दोषाणां सम्यक्पीतस्य लक्षणम् । बाधिर्यमान्ध्यं मूकत्वं रक्तपित्तं शिरोभ्रमम्"
      },
      {
        "verse_number": 39,
        "sanskrit": "अकाले चातिपीतश्च धूमः कुर्यादुपद्रवान् । तत्रेष्टं सर्पिष्टः पानं नावनाञ्जनतर्पणम्"
      },
      {
        "verse_number": 41,
        "sanskrit": "स्नैहिकं धूमजे दोषे वायुः पित्तानुगो यदि । शीतं तु रक्तपित्ते स्याच्छ्लेष्मपित्ते विरूक्षणम् ।।४०। परं त्वतः प्रवक्ष्यामि धूमो येषां विगर्हितः । न विरिक्तः पिबेद्धूमं न कृते बस्तिकर्मणि"
      },
      {
        "verse_number": 42,
        "sanskrit": "न रक्ती न विषेणार्तो न शोचन्न च गर्भिणी । न श्रमे न मदे नामे न पित्ते न प्रजागरे"
      },
      {
        "verse_number": 43,
        "sanskrit": "न मूर्च्छाभ्रमतृष्णासु न क्षीणे नापि च क्षते । न मद्यदुग्धे पीत्वा च न स्नेहं न च माक्षिकम्"
      },
      {
        "verse_number": 44,
        "sanskrit": "धूमं न भुक्त्वा दध्ना च न रूक्षः क्रुद्ध एव च । न तालुशोषे तिमिरे शिरस्यभिहिते न च"
      },
      {
        "verse_number": 45,
        "sanskrit": "न शङ्खके न रोहिण्यां न मेहे न मदात्यये । एषु धूममकालेषु मोहात् पिबति यो नरः"
      },
      {
        "verse_number": 46,
        "sanskrit": "रोगास्तस्य प्रवर्धन्ते दारुणा धूमविभ्रमात् । धूमयोग्यः पिबेद्दोषे शिरोघ्राणाक्षिसंश्रये"
      },
      {
        "verse_number": 47,
        "sanskrit": "घ्राणेनास्येन कण्ठस्थे मुखेन घ्राणपो वमेत् । आस्येन धूमकवलान् पिबन् घ्राणेन नोद्वमेत्"
      },
      {
        "verse_number": 48,
        "sanskrit": "प्रतिलोमं गतो ह्याशु धूमो हिंस्याद्धि चक्षुषी । ऋज्वङ्गचक्षुस्तच्चेताः सूपविष्टस्त्रिपर्ययम्"
      },
      {
        "verse_number": 49,
        "sanskrit": "पिबेच्छिद्रं पिधायैकं नासया धूममात्मवान् । चतुर्विंशतिकं नेत्रं स्वाङ्गुलीभिर्विरेचने"
      },
      {
        "verse_number": 50,
        "sanskrit": "द्वात्रिंशदङ्गुलं स्नेहे प्रयोगेऽध्यर्धमिष्यते । ऋजु त्रिकोषाफलितं कोलास्थ्यग्रप्रमाणितम्"
      },
      {
        "verse_number": 51,
        "sanskrit": "बस्तिनेत्रसमद्रव्यं घूमनेत्रं प्रशस्यते । दूराद्विनिर्गतः पर्वच्छिन्नो नाडीतनूकृतः"
      },
      {
        "verse_number": 53,
        "sanskrit": "नेन्द्रियं बाधते धूमो मात्राकालनिषेवितः । श यदा चोरश्च कण्ठश्च शिरश्च लघुतां व्रजेत् । कफश्च तनुतां प्राप्तः सुपीतं धूममादिशेत् । अविशुद्धः स्वरो यस्य कण्ठश्च सकफो भवेत्"
      },
      {
        "verse_number": 54,
        "sanskrit": "स्तिमितो मस्तकश्चैवमपीतं धूममादिशेत् । तालु मूर्धा च कण्ठश्च शुष्यते परितप्यते"
      },
      {
        "verse_number": 55,
        "sanskrit": "तृष्यते मुह्यते जन्तू रक्तं च स्त्रवतेऽधिकम् । शिरश्च भ्रमतेऽत्यर्थं मूर्च्छा चास्योपजायते"
      },
      {
        "verse_number": 56,
        "sanskrit": "इन्द्रियाण्युपतप्यन्ते धूमेऽत्यर्थं निषेविते । वर्षे वर्षेऽणुतैलं च कालेषु त्रिषु न चरेत्"
      },
      {
        "verse_number": 57,
        "sanskrit": "प्रावृट्शरद्वसन्तेषु गतमेघे नभस्तले । नस्यकर्म यथाकालं यो यथोक्तं निषेवते"
      },
      {
        "verse_number": 58,
        "sanskrit": "न तस्य चक्षुर्न घ्राणं न श्रोत्रमुपहन्यते । न स्युः श्वेता न कपिलाः केशाः श्मश्रूणि वा पुनः"
      },
      {
        "verse_number": 59,
        "sanskrit": "न च केशाः प्रमुच्यन्ते वर्धन्ते च विशेषतः । मन्यास्तम्भः शिरः शूलमर्दितं हनुसंग्रहः"
      },
      {
        "verse_number": 60,
        "sanskrit": "पीनसार्धावभेदौ च शिरःकम्पश्च शाम्यति । सिराः शिरःकपालानां सन्धयः स्नायुकण्डराः"
      },
      {
        "verse_number": 61,
        "sanskrit": "नावनप्रीणिताश्चास्य लभन्तेऽभ्यधिकं बलम् । मुखं प्रसन्नोपचितं स्वरः स्निग्धः स्थिरो महान्"
      },
      {
        "verse_number": 62,
        "sanskrit": "सर्वेन्द्रियाणां वैमल्यं बलं भवति चाधिकम् । न चास्य रोगाः सहसा प्रभवन्त्यूर्ध्वजत्रुजाः"
      },
      {
        "verse_number": 63,
        "sanskrit": "जीर्यतश्चोत्तमाङ्गेषु जरा न लभते बलम् । चन्दनागुरुणी पत्रं दार्वीत्वङ्मधुकं बलाम्"
      },
      {
        "verse_number": 64,
        "sanskrit": "प्रपौण्डरीकं सूक्ष्मैलां विडङ्ग बिल्वमुत्पलम् । ह्रीबेरमभयं वन्यं त्वङ्मुस्तं सारिवां स्थिराम्"
      },
      {
        "verse_number": 65,
        "sanskrit": "जीवन्तीं पृश्निपर्णी च सुरदारु शतावरीम् । हरेणुं बृहतीं व्याघ्रीं सुरभीं पद्मकेशरम्"
      },
      {
        "verse_number": 66,
        "sanskrit": "विपाचयेच्छतगुणे माहेन्द्रे विमलेऽम्भसि । तैलाद्दशगुणं शेषं कषायमवतारयेत्"
      },
      {
        "verse_number": 67,
        "sanskrit": "तेन तैलं कषायेण दशकृत्वो विपाचयेत् । अथास्य दशमे पाके समांशं छागलं पयः"
      },
      {
        "verse_number": 68,
        "sanskrit": "दद्यादेषोऽणुतैलस्य नावनीयस्य संविधिः । अस्य मात्रां प्रयुञ्जीत तैलस्यार्धपलोन्मिताम्"
      },
      {
        "verse_number": 69,
        "sanskrit": "स्निग्धस्विन्नोत्तमाङ्गस्य पिचुना नावनैस्त्रिभिः । त्र्यहात्त्र्यहाच्च सप्ताहमेतत् कर्म समाचरेत्"
      },
      {
        "verse_number": 70,
        "sanskrit": "निवातोष्णसमाचारी हिताशी नियतेन्द्रियः । तैलमेतत्त्रिदोषघ्नमिन्द्रियाणां बलप्रदम्"
      },
      {
        "verse_number": 71,
        "sanskrit": "प्रयुञ्जानो यथाकालं यथोक्तानश्रुते गुणान् । आपोथिताग्रं द्वौ कालौ कषायकटुतिक्तकम्"
      },
      {
        "verse_number": 72,
        "sanskrit": "ि भक्षयेद्दन्तपवनं दन्तमांसान्यबाधयन् । निहन्ति गन्धं वैरस्यं जिह्वादन्तास्यजं मलम्"
      },
      {
        "verse_number": 63,
        "sanskrit": "निष्कृष्य रुचिमाधत्ते सद्यो दन्तविशोधनम् । करञ्जकरवीरार्कमालतीककुभासनाः"
      },
      {
        "verse_number": 74,
        "sanskrit": "शस्यन्ते दन्तपवने ये चाप्येवंविधा द्रुमाः । सुवर्णरूप्यताम्राणि त्रपुरीतिमयानि च"
      },
      {
        "verse_number": 75,
        "sanskrit": "जिह्वानिर्लेखनानि स्युरतीक्ष्णान्यनृजूनि च । जिह्वामूलगतं तच्च मलमुच्छ्वासरोधि च"
      },
      {
        "verse_number": 76,
        "sanskrit": "दौर्गन्ध्यं भजते तेन तस्माज्जिह्वां विनिर्लिखेत् । धार्याण्यास्येन वैशद्यरुचिसौगन्ध्यमिच्छता"
      },
      {
        "verse_number": 78,
        "sanskrit": "जातीकटुकपूगानां लवङ्गस्य फलानि च । २३ कक्कोलस्य फलं पत्रं ताम्बूलस्य शुभं तथा । तथा कर्पूरनिर्यासः सूक्ष्मैलायाः फलानि ८७७ हन्वोर्बलं स्वरबलं वदनोपचयः परः । स्यात् परं च रसज्ञानमन्ने च रुचिरुत्तमा"
      },
      {
        "verse_number": 79,
        "sanskrit": "न चास्य कण्ठशोषः स्यान्नौष्ठयोः स्फुटनाद्भयम् । न च दन्ताः क्षयं यान्ति दृढमूला भवन्ति च"
      },
      {
        "verse_number": 80,
        "sanskrit": "न शूल्यन्ते न चाम्लेन हृष्यन्ते भक्षयन्ति च । परानपि खरान् भक्ष्यांस्तैलगण्डूषधारणात्"
      },
      {
        "verse_number": 82,
        "sanskrit": "नित्यं स्नेहार्द्रशिरसः शिरःशूलं न जायते । न खालित्यं न पालित्यं न केशाः प्रपतन्ति च ।। ८१ । । बलं शिरः कपालानां विशेषेणाभिवर्धते । दृढमूलाश्च दीर्घाश्च कृष्णाः केशा भवन्ति च"
      },
      {
        "verse_number": 84,
        "sanskrit": "इन्द्रियाणि प्रसीदन्ति सुत्वग्भवति चाननम् । निद्रालाभः सुखं च स्यान्मूर्ध्नि तैलनिषेवणात् ।। ८३ । न कर्णरोगा वातोत्था न मन्याहनुसंग्रहः । नोच्चैः श्रुतिर्न बाधिर्यं स्यान्नित्यं कर्णतर्पणात्"
      },
      {
        "verse_number": 85,
        "sanskrit": "स्नेहाभ्यङ्गाद्यथा कुम्भश्चर्म स्नेहविमर्दनात् । भवत्युपाङ्गादक्षश्च दृढः क्लेशसहो यथा"
      },
      {
        "verse_number": 86,
        "sanskrit": "तथा शरीरमभ्यङ्गादृढं सुत्वक् च जायते । प्रशान्तमारुताबाधं क्लेशव्यायामसंसहम्"
      },
      {
        "verse_number": 87,
        "sanskrit": "स्पर्शनेऽभ्यधिको वायुः स्पर्शनं च त्वगाश्रितम् । त्वच्यश्च परमभ्यङ्गस्तस्मात्तं शीलयेन्नरः"
      },
      {
        "verse_number": 89,
        "sanskrit": "न चाभिघाताभिहतं गात्रमभ्यङ्गसेविनः । विकारं भजतेऽत्यर्थं बलकर्मणि वा क्वचित् ।। ८८ सुस्पर्शोपचिताङ्गश्च बलवान् प्रियदर्शनः । भवत्यभ्यङ्गनित्यत्वान्नरोऽल्पजर एव च"
      },
      {
        "verse_number": 90,
        "sanskrit": "खरत्वं स्तब्धता रौक्ष्यं श्रमः सुप्तिश्च पादयोः । सद्य एवोपशाम्यन्ति पादाभ्यङ्गनिषेवणात्"
      },
      {
        "verse_number": 91,
        "sanskrit": "जायते सौकुमार्यं च बलं स्थैर्यं च पादयोः । दृष्टिः प्रसादं लभते मारुतश्चोपशाम्यति"
      },
      {
        "verse_number": 93,
        "sanskrit": "न च स्याद् गृध्रसीवातः पादयोः स्फुटनं न च । न सिरास्नायुसंकोचः पादाभ्यङ्गेन पादयोः । । ९२।। दौर्गन्ध्यं गौरवं तन्द्रं कण्डूं मलमरोचकम् । स्वेदबीभत्सतां हन्ति शरीरपरिमार्जनम्"
      },
      {
        "verse_number": 94,
        "sanskrit": "पवित्रं वृष्यमायुष्यं श्रमस्वेदमलापहम् । शरीरबलसन्धानं स्नानमोजस्करं परम्"
      },
      {
        "verse_number": 95,
        "sanskrit": "काम्यं यशस्यमायुष्यमलक्ष्मीघ्नं प्रहर्षणम् । श्रीमत् पारिषदं शस्तं निर्मलाम्बरधारणम्"
      },
      {
        "verse_number": 96,
        "sanskrit": "वृष्यं सौगन्ध्यमायुष्यं काम्यं पुष्टिदलप्रदम् । सौमनस्यमलक्ष्मीघ्नं गन्धमाल्यनिषेवणम्"
      },
      {
        "verse_number": 97,
        "sanskrit": "धन्य मङ्गल्यमायुष्यं श्रीमद्व्यसनसूदनम् । हर्षणं काम्यमोजस्यं रत्नाभरणधारणम्"
      },
      {
        "verse_number": 98,
        "sanskrit": "मध्यं पवित्रमायुष्य लक्ष्मीकलिनाशनम् । पादयोर्मलमार्गाणां शौचाधानमभीक्ष्णशः"
      },
      {
        "verse_number": 99,
        "sanskrit": "पौष्टिकं वृष्यमायुष्यं शुचि रुपविराजनम् । केशश्मश्रुनखादीनां कल्पनं संप्रसाधनम्"
      },
      {
        "verse_number": 100,
        "sanskrit": "चक्षुष्यं स्पर्शनहितं पादयोर्व्यसनापहम् । बल्यं पराक्रमसुखं वृष्यं पादत्रधारणम्"
      },
      {
        "verse_number": 101,
        "sanskrit": "ईतेः प्रशमनं बल्यं गुप्त्यावरणशङ्करम् । धर्मानिलरजोम्बुघ्नं छत्रधारणमुच्यते"
      },
      {
        "verse_number": 102,
        "sanskrit": "स्खलतः संप्रतिष्ठानं शत्रूणां च निषूदनम् । अवष्टम्भनमायुष्यं भयघ्नं दण्डधारणम्"
      },
      {
        "verse_number": 103,
        "sanskrit": "नगरी नगरस्येव रथस्येव रथी यथा । स्वशरीरस्य मेधावी कृत्येष्ववहितो भवेत्"
      },
      {
        "verse_number": 104,
        "sanskrit": "वृत्त्युपायान्निषेवेत ये स्युर्धर्माविरोधिनः । शममध्ययनं चैव सुखमेवं समश्नुते"
      },
      {
        "verse_number": 105,
        "sanskrit": "भवति चात्र तत्र श्लोकाः मात्रा द्रव्याणि मात्रां च संश्रित्य गुरुलाघवम् । द्रव्याणां गर्हितोऽभ्यासो येषां येषां च शस्यते"
      },
      {
        "verse_number": 106,
        "sanskrit": "अञ्जनं धूमवर्तिश्च त्रिविधा वर्तिकल्पना । धूमपानगुणाः कालाः पानमानं च यस्य यत्"
      },
      {
        "verse_number": 107,
        "sanskrit": "व्यापत्तिचिह्नं भैषज्यं धूमो येषां विगर्हितः । पेयो यथा यन्मयं च नेत्रं यस्य च यद्विधम्"
      },
      {
        "verse_number": 108,
        "sanskrit": "नस्यकर्मगुणा नस्तः कार्यं यच्च यथा यदा । भक्षयेद्दन्तपवनं यथा यद्यद्गुणं च यत्"
      },
      {
        "verse_number": 109,
        "sanskrit": "यदर्थं यानि चास्येन धार्याणि कवलग्रहे । तैलस्य ये गुणा दिष्टाः शिरस्तैलगुणाश्च ये"
      },
      {
        "verse_number": 110,
        "sanskrit": "कर्णतैले तथाऽभ्यङ्गे पादाभ्यङ्गेऽङ्गमार्जने । स्नाने वाससि शुद्धे च सौगन्ध्ये रत्नधारणे"
      },
      {
        "verse_number": 111,
        "sanskrit": "शौचे संहरणे लोम्नां पादत्रच्छ्त्रधारणे । गुणा मात्राशितीयेऽस्मिंस्तथोक्ता दण्डधारणे"
      }
    ],
    "verse_groups": [
      "1",
      "2",
      "3",
      "4",
      "5",
      "6",
      "7",
      "8",
      "9",
      "10-11",
      "12",
      "13",
      "14",
      "15-17",
      "18-19",
      "20-24",
      "25",
      "26",
      "27-32",
      "33-35",
      "36",
      "8",
      "37",
      "38",
      "39",
      "41-45",
      "46-47",
      "48",
      "49",
      "50",
      "51",
      "52-55",
      "56-62",
      "63-70",
      "71-75",
      "76-77",
      "78-80",
      "81-83",
      "84",
      "85-86",
      "87",
      "88-89",
      "90-92",
      "93",
      "94",
      "95",
      "96",
      "97",
      "98",
      "99",
      "100",
      "101",
      "102",
      "103",
      "104"
    ]
  }
}